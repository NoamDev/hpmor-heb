פרק 83
חילופי טאבו, אחרית דבר א'


כשפדמה נכנסה לכיתת שינוי צורה, היא ראתה שמחצית הכיתה הקדימה אותה ושדממת מוות משונה שורה בחדר. הארי פוטר ישב לבדו באחת הפינות, בוהה למרחק לא נודע, עיניו עצומות למחצה, כמעט סגורות.
שמועה אמרה שההילאים גילו שהמורה להתגוננות התחזה לגריינג'ר עם פולימיצי כדי לשטות במאלפוי.
שמועה אמרה שהרמיוני הייתה קשורה בנדר כובל כשיפחתו[a] של דראקו מאלפוי.
שמועה אמרה שהרמיוני קיבלה את נשיקת הסוהרסן.
אבל אם זה היה נכון, הארי פוטר לא היה יושב שם, הוא היה-
פדמה לא ידעה מה ה[b][c][d][e]מצביא פוטר היה עושה. מוחה התרוקן כשניסתה לחשוב על כך.
אפילו כאשר פרופסור מקגונגל הגיעה לשם, הדממה לא נשברה. הפרופסור לשינוי צורה ניגשה אל הלוח מבלי לעצור, מחקה אותו בהינף יד, והחלה לרשום.
"היום ילדים," החל קולה הרגוע של הפרופסור לשינוי צורה, כאילו שום דבר יוצא מגדר הרגיל לא התרחש השבוע, "נלמד כמה מאמץ נדרש על מנת לקיים שינוי-צורה, ומדוע, בגילכם, אל לכם אפילו לנסות. צורת המקור לא אובדת, רק מודחקת; וקיום ההדחקה הזו-"
"סלחי לי," אמרה פדמה פאטיל. היא ידעה שקולה רטט, היא ידעה שהיא רעדה באופן גלוי לעין, אבל היא הייתה מוכרחה לשאול. "סלחי לי, פרופסור, מה קרה עם העלמה גריינג'ר?"
הפרופסור לשינוי צורה עצרה לצד הלוח, והסתובבה להביט בפדמה. הפרופסור הייתה אמורה להיראות חמורת סבר, לאור העובדה שהפריעו לה מבלי להרים יד, אך במקום זאת, פניה היו אדיבים. "אינך יודעת כבר, העלמה פאטיל? ציפיתי שהשמועה כבר תופץ."
"יש יותר מדי שמועות," אמרה פדמה. "אני לא יודעת איזה נכונות."
מוראג מקדוגל הרימה את ידה, ואז אמרה מבלי להמתין לרשות הדיבור, "אמרתי לך, פדמה, מה שנכון זה שהקסמהדרין מצא את גריינג'ר אשמה והורה שתקבל את נשיקת הסוהרסן והם הביאו את הסוהרסן והארי פוטר הדביק אותו לתקרה ולא נתן לו לרדת עד ש-"
"הו, בשם מרלין," אמרה פרופסור מקגונגל, הבעתה מתחדדת, אבל אז היא הרגיעה את עצמה באופן גלוי. "המאורע היה מגוחך לחלוטין ולא אכנס לפרטים. דעו שהעלמה גריינג'ר נחה אצל מדאם פומפרי כרגע, ותשוב לשיעורים למחרת. ואם אתפוס מישהו מטריד אותה, אהפוך אותו לאגרטל זכוכית ואשמוט אותו."
פרופסור מקגונגל פנתה חזרה אל הלוח-
מפינת הכיתה, נישא קול אחר. "מה לגבי פרופסור קווירל?" אמר טרי בוט. "האם הוא נעצר?"
"ההילאים רק מעכבים אותו," אמרה הפרופסור לשינוי צורה מבלי להסתובב. "אם הם לא ישיבו את הפרופסור שלנו להתגוננות עד מחר, אבקש מהמנהל להשיב אותו. למרות שאולי כדאי שכבר אספר לכם שחבר המנהלים קבע תאריך להצבעה לאישור המשך הקרבות של פרופסור קווירל."
קווין אנטוויסל דיבר. "וה[f]מצביא מאלפוי? מתי הוא חוזר מהקדוש מנגו?"
הפרופסור לשינוי צורה פסקה מכתיבתה.
היא שבה והסתובבה, יותר באיטיות הפעם.
"צר לי, מר אנטוויסל." אמרה פרופסור מקגונגל. פניה נראו מעט יותר מקומטים משנראו בכניסתה אל החדר. "בריאותו של מר מאלפוי איננה בסכנה, כפי שניתן לי להבין. למרבה הצער, קיבלתי ינשוף מאביו של מר מאלפוי המבטל את רישומו להוגוורטס. אני חוששת שהוא לא חוזר."
[a]אולי כדאי לנקד
[b]הגנרל. 
תאימות לאחור
[c]+1
[d]+1 אבל לא "הגנרל" אלא רק "גנרל" בלי ה
[e]למה להשמיט את ה"הא"?
[f]והגנרל